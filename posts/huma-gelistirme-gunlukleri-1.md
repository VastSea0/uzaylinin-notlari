---
title: 'Hüma Geliştirm Günlükleri 1'
date: '2024-03-28T00:28:00'
---


# Giriş:

Merhaba herkese,

Ben Egehan ve size harika bir haberle geliyorum. Uzun bir süredir üzerinde çalıştığım web tarayıcısı artık Firefox tabanına geçiyor! Bu, temel hedefime ulaştığımın bir göstergesi. Web tarayıcılarıyla uğraşırken pek çok zorlukla karşılaştım, hatalar yaptım ancak hepsinden ders çıkardım ve başarıya ulaştım.

Belki bazıları, "Normal bir tarayıcı yazmak zor değil ki, ne var bunda?" diye düşünebilir. Ancak arkadaşlar, durum öyle değil. Bu tarayıcıyı yazmaya başladığımdan beri Firefox dokümanlarını, çatallarını ve belgelerini inceleyerek çabalıyordum, ancak bir türlü başarılı bir derleme yapamıyordum. Bu süreçte birçok sorunla karşılaştım. Sonrasında Min tarayıcısını öğrendim ve bir süre onunla devam ettim, ancak bu beni tatmin etmedi. Hem basitti, her JavaScript bilen kişi yapabilirdi, hem de kısıtlamalara sahipti.

Öncelikle kendi tarayıcımı beğenmeliydim ki başkaları da beğensin, değil mi? Neyse, bir süre bu şekilde devam ettikten sonra dün bilgisayarımı Fedora ile yeniden kurup bu akşam Firefox üzerinde çalışmaya devam ettim. İlk olarak başarılı bir şekilde kaynak kodunu edindim, ardından paketleri kurdum ve nihayetinde derleyip çalıştırdım. Sonunda, başardım! Gerçekten çok mutluyum ve umarım bu şekilde devam eder.
İleride ne bekliyor?

Şu an aklımda ilk olarak tarayıcının adını ve logolarını değiştirmek var, ardından kodları inceleyip gönderilen verileri kapatmayı düşünüyorum. Rust ve C++ dillerini öğrenmeye başlayacağım bir süreç beni bekliyor ve bunun blogunu yazmayı çok istiyorum. Umuyorum gerçekleştirebilirim.
Kaynak kod ve geliştirme dökümanı

Arkadaşlar, bu süreçte en çok yararıma olan şey geliştirici dökümanları oldu. Bu kılavuzlar gerçekten çok değerli ve önemli. Bu yüzden, bu konuya özellikle dikkat edeceğim. Ancak, anlayışınızı rica ediyorum, çünkü ben bir öğrenciyim ve sınavlarım oluyor. Özellikle bu dönemde kendime ayıracak çok fazla vaktim yok. Ancak, en kısa sürede dökümanlar yazmaya başlayacağım. Ülkemde bu alanların gelişmesine katkıda bulunmak istiyorum ve bunun için öncelikle bildiklerimi paylaşmalıyım. Sizleri GitHub üzerinden takip etmeye davet ediyorum. Orada paylaştıklarımdan haberdar olabilirsiniz.


