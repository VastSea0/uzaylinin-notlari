---
title: 'Şarkılar ve şarkıcıları üzerine'
date: '2024-10-22T21:48:00'
---

Şarkı söylemek ve resim çizebilmek benim görüp görebileceğim en kutsal şeydir. Bunlar hayata bizzat anlam veren yegane şeylerdir. Şeylerin böylesine ruha dokunması gerçekten beni ruhun varlığı, tin ve tanrı hakkında tekrar düşünmeme sebep oluyor. Ve aslında sanatın ne kadar güçlü olduğunu bana gösteriyor. Düşünün söyleyecek yüzlerce cümleniz var içine bir sel bir fırtına var ve bunu şarkılarla haykırabiliyorsunuz! Gözünüz yaşarıyor, tüyleriniz diken diken oluyor adeta bir duygu cümbüşü ve birde o an zihninizde olanları düşünsenize muazzam bir, kuvvet bir enerji ve birde şunu düşünün; görebildiğiniz veya görebileceğiniz bir şeyi çizebiliyorsunuz. Duygularınızı çiziyorsunuz sizi kelimeler değil o çizimler o fırça darbeleri anlatıyor ve ben buradayım diyor. Anlayanlara ne güzel armağanlar bunlar. Aslında bu benim insanlığa karşı en büyük umudum bile olabilir sanatın verdiği o kolektif enerji insanları bir arada tutabilen insanları insanlara anlatan harika bir araç

Sanata dökülmemiş duygular nasıl yaşanacak nasıl ölümsüz kalacak aklım almıyor.

Bu zamana kadar kıskandığım insanlar genelde şarkı söyleyebilen kişiler olur. Bilmiyorum belki size bunlar basit gündelik şeyler gibi geliyor ancak inanın bana eğer sesim bir şarkıyı özgürce söyleyebilecek kadar güzel olsaydı benden mutlusu olmazdı fakat şu anda şarkıları dinlemekten başka bir şey elimden gelmiyor. Buna üzülüyorum ama yine inanın şarkıyı dinliyor olmak bile harika bir şey kulaklarımızın varoluş amacında kesinlikle bu güzellikleri duymak ta olmalı.

Tabii şarkı söylemiyor değilim ama bu her zaman sessiz ve kendi aramda olur benim dışımda birisinin sesimi duyması beni rahatsız eder oysa her zaman o çığlığı herkesin duymasını isterim.

şarkılara çok şey borçluyum bana hayata dair umut ve bir çok diğer olumlu duyguyu veren şey şarkılardır. Hatta bir duvarım olsun bütün şarkı sözlerim orada yazsın ve bütün evrene onları göstereyim istiyorum.

şu anda bu kadar yazabiliyorum kusura bakmayın... 

Bugün niyeyse bende büyük bir şarkı söyleme isteği var ve bunu kullanacağım
